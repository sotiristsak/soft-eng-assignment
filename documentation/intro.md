# Εισαγωγή

## Σκοπός

Ο σκοπός αυτού του εγγράφου είναι ο προσδιορισμός και η παρουσίαση των απαιτήσεων του συστήματος λογισμικού με τρόπο αναλυτικό και σαφή. Θα περιγράψει τον σκοπό και τις λειτουργίες του λογισμικού, τις απαιτήσεις και τις παραδοχές του, καθώς και τον τρόπο λειτουργίας του κατά τις ενέργειες των χρηστών. Αυτό το κείμενο αφορά κυρίως στην ομάδα ανάπτυξης,  στον οργανισμό που παρήγγειλε το λογισμικό αλλά μπορεί να χρησιμοποιηθεί και από τους χρήστες της υπηρεσίας. 

## Γενική Περιγραφή
### Προοπτική του Προϊόντος 
Το BUSLINE BLINK είναι μια αυτάρκης διαδικτυακή εφαρμογή, πλήρως προσβάσιμη και διαχειρίσιμη online. Συνεπώς δεν απαιτεί την εγκατάσταση κανενός επιπλέον προγράμματος στον υπολογιστή του χρήστη, πέραν σαφώς από την ύπαρξη και την δυνατότητα λειτουργίας webbrowser και μιας ενεργής σύνδεσης στο Internet. 

Τέλος το λογισμικό θα ανακαλύπτει την θέση των χρηστών μέσω Google Maps, όποτε για να είναι διαθέσιμη αυτή η λειτουργικότητα, ο χρήστης θα πρέπει να μην έχει απαγορεύσει στην Google να εντοπίζει την θέση του.

### Λειτουργίες του Προϊόντος 
Ο χρήστης αρχικά θα συναντά της οθόνη καλωσορίσματος στην υπηρεσία, όπου θα του δίνεται η δυνατότητα να δημιουργήσει λογαριασμό ή να συνδεθεί χρησιμοποιώντας έναν ήδη υπάρχων. Έπειτα θα οδηγείται στην κεντρική σελίδα του συστήματος όπου θα του παρέχεται η δυνατότητα να αναζητήσει πληροφορίες για γραμμές ή στάσεις, να καθοδηγηθεί σε μια στάση της επιλογής του, να δημιουργήσει μια αναζήτηση βέλτιστης διαδρομή από ενα αρχίκο σημείο σε ένα τελικό, να αναζητήσει τις στάσεις που βρίσκονται κοντά του, να ενημερωθεί για τον χρόνο άφιξης ενός δρομολογίου σε μια επιθυμητή στάση και να αγοράσει/διαμοιραστεί ή επικυρώσει ηλεκτρονικά εισητήρια. 

Οι χρήστες θα μπορούν να διαμοιραστούν ένα ηλεκτρονικό εισητήριο, καθώς και να ενημερώνονται για την ακριβή τοποθεσία ενός άλλου φίλου τους, εφόσον υπάρχει μεταξύ τους η σχέση χρήστη-φίλου, μέσω λειτουργίας δημιουργίας φίλων.

Τέλος θα δίνεται όπως είναι λογικό η δυνατότητα διαγραφής λογαριασμού.

###  Χαρακτηριστικά Χρηστών 
Όλοι οι χρήστες θα είναι ομότιμοι απέναντι στο σύστημα κατά την εγγραφή τους και θα έχουν πλήρη πρόσβαση σε όλες τις λειτουργίες της εφαρμογής.  

Υπάρχει μια μοναδική εξαίρεση χρήστη που έχει πρόσθετα δικαιώματα. Αυτός είναι ένα μοναδικός ειδικός χρήστης ο admin, στο οποίον προωθούνται τα μηνύματα feedback, επιπλέον έχει την δυνατότητα να δημιουργήσει/επεξεργαστεί μια διαδρομή/στάση, να επεξεργαστεί την τιμή των ηλεκτρονικών εισητηρίων και να ανανεώσει την στήλη των Νέων & Ανακοινώσεων.

Από τους χρήστες απαιτούνται βασικές γνώσεις χρήσης υπολογιστή και η γνώση χρήσης webbrowser. Δεν απαιτείται όμως η γνώση κάποιας συγκεκριμένης γλώσσας, καθώς προσφέρεται μια πληθώρα από διαθέσιμες γλώσσες για τον χρήστη από το λογισμικό. 

### Περιορισμοί 
 
Δεν υπάρχουν ισχυροί περιορισμοί όσον αφορά στις απαιτήσεις σε υλικό ή την εγκατάσταση λογισμικού από την μεριά του χρήστη. Το BUSLINE BLINK δουλεύει αυτόνομα και διαδικτυακά, οπότε η μόνη προϋπόθεση είναι ο χρήστης να διαθέτει πρόσβαση στο διαδίκτυο και μια υπολογιστική συσκευή (υπολογιστή, κινητό, tablet κ.α.) που να έχει την δυνατότητα να εκτελέσει κάποιον web-browser.

###  Παραδοχές 
Υπάρχουν μια σειρά από παραδοχές που έχουν γίνει ώστε το BUSLINE BLINK να λειτουργεί άρτια. 

1. Οι χρήστες επιτρέπουν στην υπηρεσία Google Maps, να βρει την τοποθεσία τους. 
2. Οι χρήστες που επιθυμούν να εντοπίζεται η θέση τους από κάποιον φίλο θα πρέπει να έχουν αποδεχτεί το αντίστοιχο αίτημα.
3. Τέλος, για να έχει νόημα η λειτουργία του λογισμικού υποτίθεται πως υπάρχουν και έχουν εγγραφεί χρήστες που θέλουν να πραγματοποιήσουν κάποια από τις λειτουργίες που παρέχει η υπηρεσία.


## Λεξιλόγιο

**Web-browser**

Περιηγητής. Κατηγορία προγραμμάτων που χρησιμοποιούνται για περιήγηση στο Internet. 

**Google Maps**

Υπηρεσία χαρτών της πολυεθνικής εταιρίας Google.

**Signup**

Εγγραφή στο σύστημα. Το σύστημα δημιουργεί ένα μοναδικό προφίλ για κάθε χρήστη. 

**Login**

Είσοδος στο σύστημα. Το σύστημα αναγνωρίζει και παρέχει πρόσβαση στο χρήστη.

**Logout**

Έξοδος απο το σύστημα.

**Username**

Όνομα χρήστη. Απαιτείται κατά την είσοδο στην υπηρεσία.

**Password**

Κωδικός πρόσβασης. Απαιτείται κατά την είσοδο στην υπηρεσία.

**Administrator**

Χρήστης με δικαιώματα διαχειριστή συστήματος.

**Swipe left - right**

Μία χειρονομία-κίνηση με το δάχτυλο πάνω στην οθόνη αφής της συσκευής προς τα δεξιά ή αριστερά.

**ΛΑ**

Λειτουργική απαίτηση.

**ΜΛΑ**

Μη λειτουργική απαίτηση.

**Feedback**

Σχόλια-κριτικές των χρηστών για το σύστημα.

**Tutorial**

Εκπαιδευτική ταινία για την εξοικείωση του χρήστη με το σύστημα.

**QR code**

Γραμμωτός κώδικας τύπου πίνακα όπου μπορεί να αναγνωριστεί απο μία οπτική συσκευή. 

**ΑΜΕΑ**

Άτομα με ειδικές ανάγκες.

**GPS**

Παγκόσμιο σύστημα εντοπισμού θέσης.

**E-mail**

Διεύθυνση ηλεκτρονικής αλληλογραφίας

**Toggle button**

Κουμπί δύο καταστάσεων (on/off)

**Text-to-speach**

Λειτουργία μετατροπής κειμένου σε ομιλία

**Slider**

Γραφικό στοιχείο ολίσθησης επιλογής τιμής από ένα προκαθορισμένο εύρος τιμών

**Drop down menu**

Γραφικό στοιχείο αναπτυσσόμενης λίστας

**IconListView**

Τρόπος εμφάνισης λίστας επαφών (κείμενο με εικονίδια)
